# -*- mode: mandoku-view; -*-
#+TITLE: 詩說解頤
#+DATE: 2015-08-24 22:05:42.794967
#+PROPERTY: ID KR1c0036
#+PROPERTY: BASEEDITION WYG    
#+PROPERTY: JUAN 正釋卷三
<pb:KR1c0036_WYG_005-1a>¶
欽定四庫全書¶
　詩說解頥正釋卷三　　　　明　季本　撰¶
邶¶
　鄭氏詩譜曰邶鄘衛者商紂畿内之地其封域在禹¶
　貢冀州大行之東北逾衡漳東及兖州桑土之野周¶
　武王伐紂以其京師封子武庚為殷後乃三分其地¶
　置三監使管叔蔡叔霍叔尹而教之自紂城而北謂¶
　之邶南謂之鄘東謂之衛武王既䘮三監導武庚叛¶
<pb:KR1c0036_WYG_005-1b>¶
　成王既黜殷命殺武庚復伐三監更於此三國建諸¶
　侯以殷餘民封康叔於衛使為之長後世子孫稍併¶
　彼二國混而名之朱子曰邶鄘不詳其始衛則武王¶
　弟康叔之國也衛本都河北朝歌之東淇水之北百¶
　泉之南其後不知何時并得邶鄘之地朝歌故城在¶
　今衛州衛縣西二十二里所謂殷墟衛故地即今衛¶
　縣今按漢地里志云三監叛周公誅之盡以其地封¶
　弟康叔故邶鄘衞三國之詩相與同風然而鄭氏不¶
<pb:KR1c0036_WYG_005-2a>¶
　主其説朱子亦與鄭同盖諸侯封國止於百里而衛¶
　以一國兼三國之地則過大而非制也然康叔乃武¶
　王時所封不在成王誅三監之後所謂三監者但指¶
　管蔡霍而管蔡霍亦武王時所封之國管在今鄭州¶
　蔡在今上蔡縣霍在今霍州皆不逺於紂都而亦不¶
　與紂城密邇監之者為之尹以教武庚猶云天子使¶
　吏治其國也盖管叔之所專而蔡霍二叔則遥相為¶
　輔耳其國固各有本封而未嘗分受邶鄘之地邶鄘¶
<pb:KR1c0036_WYG_005-2b>¶
　之地猶屬武庚若衛則别為一國地在紂城之東豈¶
　可與邶鄘並列為三監之數哉及管叔以武庚叛而¶
　蔡霍二叔亦與比周傳布流言周之罪人既得而殷¶
　之頑民亦遷於是始以其地分封邶鄘二國而後亦¶
　盡併於衛其世則無可考焉國風雖存邶鄘之號其¶
　詩亦散亡矣今所存者乃衛詩之雜而奚必強為之¶
　解邪或以為一國而三其名得於衛者為衛得於邶¶
　鄘者為邶鄘或以為存其舊號者因其聲之異有鄘¶
<pb:KR1c0036_WYG_005-3a>¶
　音者謂之鄘有邶音者謂之邶皆求其説而不得之¶
　辭耳衛縣今為衛輝府淇縣地朱子以衛為狄滅而¶
　文公徙居楚邱為説則妄傳之事也詳見定之方中¶
柏舟¶
　經㫖曰婦人不得於夫而怨慕也小序為衛頃公時¶
　仁人不遇之説朱子既詳辯之矣以其與下篇相類¶
　疑為莊姜之詩竊意此詩怨而不怒非莊姜之賢不¶
　能及此列女傳以為衛宣夫人之詩者非也至孔叢¶
<pb:KR1c0036_WYG_005-3b>¶
　子載孔子讀柏舟而見匹夫執志之不易則又以為¶
　非婦人之詩今觀二章愬兄弟而逢怒之言此豈男¶
　子辭哉¶
汎彼柏舟亦汎其流(興/也)耿耿不寐如有隠憂㣲我無酒¶
以敖以遊(興/意)○(敖平聲後凡以敖/遊燕敖言者並同)¶
　汎謂浮於水流謂流於下也耿耿小明憂之貎也隠¶
　痛之藏於内也㣲猶非也敖與遨同亦遊也而有放¶
　縱意言以柏木為舟堅實而不以乘載無所依薄但¶
<pb:KR1c0036_WYG_005-4a>¶
　汎然於水中如婦人見棄而無家事可任也故以興¶
　其隠憂之深如此莊姜本非樂酒敖遊者謂雖使以¶
　酒遨遊亦不能自解也¶
○我心匪鑒不可以茹亦有兄弟不可以據薄言徃愬¶
逢彼之怒(賦/也)¶
　鑒鏡茹納也如柔亦不茹之茹據依愬告也言鑒能¶
　容物妍醜無不納之而我心則知其善惡而分别之¶
　不能悉容也故不能不愬於兄弟愬之者愬妾侮己¶
<pb:KR1c0036_WYG_005-4b>¶
　之事欲其言於夫而有處也此亦親親廹切之情不¶
　能自己但兄弟皆嬖愛其妾而怒其妻者故愬則逢¶
　怒也莊姜以齊女嫁衛必無至齊愬兄弟之理其必¶
　遣人徃言歟¶
○我心匪石不可轉也我心匪席不可卷也威儀棣棣¶
不可選也(賦/也)○(卷音/捲)¶
　石生於山在山則甚固然有時而鑿之可得而轉也¶
　我心之固則不可轉席鋪於地在地則常舒然有時¶
<pb:KR1c0036_WYG_005-5a>¶
　而撤之可得而卷也我心之舒則不可卷自其可動¶
　而言則曰轉自其可收而言則曰卷棣棣者棠棣華¶
　蕚相承接續之意也選簡去也謂威儀無有差失而¶
　不可簡去也此因兄弟怒沮而言守之不易如此葢¶
　秉德有常不因人而遷就動容有度不因人而雷同¶
　此見其處群妾之間不失常度而德容表裏之正皆¶
　無可議矣¶
○憂心悄悄愠于群小覯閔既多受侮不少静言思之¶
<pb:KR1c0036_WYG_005-5b>¶
寤辟有摽(賦/也)○(辟音/闢)¶
　悄悄憂貎慍怒意群小衆妾也覯與搆同閔病也謂¶
　搆讒以病之也彼搆病則此受侮矣曰既多曰不少¶
　見群小之衆也辟拊心也摽拊心貎葢寤時不覺如¶
　此也言既不能混俗以同於衆妾則為其所讒侮而¶
　無所愬矣¶
○日居月諸胡迭而㣲心之憂矣如匪澣衣靜言思之¶
不能奮飛(賦/也)¶
<pb:KR1c0036_WYG_005-6a>¶
　居諸皆語辭㣲光不明也言日徃月來而其光漸㣲¶
　猶言日朘月削也匪澣衣言垢積之深不可復澣也¶
　衛莊公寵愛諸妾而不禮其妻無尊卑之分他日州¶
　吁弑桓公之禍已基於此盖積之既深將有不可解¶
　者故以匪澣衣為喻若在他人則當見㡬矣但婦人¶
　以從夫為正於義不可奮飛耳奮飛者如鳥之奮翼¶
　而飛去也由此章觀之可以知其為莊姜詩矣¶
　　　柏舟五章章六句¶
<pb:KR1c0036_WYG_005-6b>¶
緑衣¶
　經㫖曰舊説莊公惑於嬖妾而夫人莊姜失位故作¶
　是詩而藹然有怨而不怒之意非忠厚者不能也¶
緑兮衣兮緑衣黄裏(比/也)心之憂矣曷維其已(賦/也)¶
　緑蒼黄之間色黄中央之正色間色賤而以為衣衣¶
　在上而顯也正色貴而以為裏裏在内而幽也此託¶
　言以比賤妾尊顯而正嫡幽㣲皆失其所也南軒張¶
　氏曰緑衣之憂言嫡妾之亂其弊將至於不可勝言¶
<pb:KR1c0036_WYG_005-7a>¶
　者憂在宗國也豈特為一身之私哉¶
○緑兮衣兮緑衣黄裳(比/也)心之憂矣曷維其亡(賦/也)¶
　上曰衣下曰裳按周禮内司服註謂婦人連衣裳不¶
　異其色今間色之緑為衣而在上正色之黄為裳而¶
　處下皆託言以見其失常也亡與忘同¶
○緑兮絲兮女所治兮(比/也)我思古人俾無訧兮(賦/也)○(女/音)¶
(汝/)¶
　女指其夫而言治謂理而織之也訧過也言緑衣本¶
<pb:KR1c0036_WYG_005-7b>¶
　絲而染以為衣以比成妾於尊顯者皆夫所為言其¶
　失序盖有自也故言我欲求古道以處之而使其夫¶
　歸於無過也華陽范氏曰致其叙則在我也我思古¶
　之人能使尊卑有分而無過也¶
○絺兮綌兮凄其以風(比/也)我思古人實獲我心(賦/也)¶
　凄寒貎絺綌而遇寒風猶已之過時而見棄也思古¶
　人而得其所求如上章所謂俾無訧者乃為得本心¶
　之安耳¶
<pb:KR1c0036_WYG_005-8a>¶
　　　緑衣四章章四句¶
燕燕¶
　經㫖曰莊姜無子以陳女戴媯之子完為已子莊公¶
　卒完即位是為桓公嬖人之子州吁桓公庶弟也弑¶
　桓公故戴媯大歸于陳莊姜送之既别而作此詩也¶
燕燕于飛差池其羽(興/也)之子于歸逺送于野瞻望弗及¶
泣涕如雨(興/意)○(差初/宜反)¶
　燕鳦鳥燕燕重言之以見其雙飛也差池不齊貎之¶
<pb:KR1c0036_WYG_005-8b>¶
　子指戴媯歸大歸也泣無聲出涕也淚自目出曰涕¶
　華谷嚴氏曰燕以春來秋去有離别之義故以起興¶
　莊姜撫戴媯之子平時與戴媯恩信相親及莊公既¶
　沒嫡妾相依如雙燕之飛其羽差池相為前後而常¶
　相隨逐也今戴媯大歸而已獨留不復得如雙燕矣¶
　我逺送于野而與之别稍稍更逺瞻望弗及令人念¶
　之泣涕如雨之傾也風人含不盡之意此但叙離别¶
　之恨而子弑國危之戚皆隠然在不言之中矣蘓氏¶
<pb:KR1c0036_WYG_005-9a>¶
　曰禮婦人送迎不出門今送于野情之不能已也¶
○燕燕于飛頡之頏之(興/也)之子于歸逺于將之瞻望弗¶
及佇立以泣(興/意)¶
　飛而上曰頡飛而下曰頏佇乆立也¶
○燕燕于飛下上其音(興/也)之子于歸逺送于南瞻望弗¶
及實勞我心(興/意)○(下去聲上上聲凡在下之下上聲自/上而下之下去聲在上之上去聲自)¶
(下而上之/上上聲)¶
　鳴而下曰下音鳴而上曰上音送于南者陳在衛南¶
<pb:KR1c0036_WYG_005-9b>¶
　此句可以為送戴媯之證¶
○仲氏任只其心塞淵終温且惠淑慎其身先君之思¶
以朂寡人(賦/也)○(任如今反塞音嗇後/凡塞實之塞並同)¶
　仲戴媯字任德藏於内也塞實淵深終竟温和惠順¶
　也先君謂莊公也朂勉也寡人莊姜自稱也其心塞¶
　淵故能終温且惠終者終始如一之意此所謂以善¶
　慎其身也而於其行又勉夫人以思先君情緒闇然¶
　矣○龜山楊氏曰州吁之暴桓公之死戴媯之去皆¶
<pb:KR1c0036_WYG_005-10a>¶
　夫人失位不見答於先君所致也而戴媯猶以先君¶
　之思勉其夫人真可謂温且惠矣¶
　　　燕燕四章章六句¶
日月¶
　經㫖曰莊公無親親之恩而不禮其夫人無以為定¶
　國之本莊姜傷之而猶望其相親也故作此詩辯説¶
　謂此莊公在時所作篇次當在燕燕之前¶
日居月諸照臨下土乃如之人兮逝不古處胡能有定¶
<pb:KR1c0036_WYG_005-10b>¶
寧不我顧(賦/也)¶
　日月者呼而愬之以其明能遍照而不遺也乃者反¶
　語辭之人指莊公逝發語辭有徃而不返之意古謂¶
　古人親親之道不以古道處已則寡恩也定謂定國¶
　言此不足以定國也寧猶能也冀其相念而不忍絶¶
　之辭¶
○日居月諸下土是冒乃如之人兮逝不相好胡能有¶
定寧不我報(賦/也)○(好去聲後凡愛/好之好並同)¶
<pb:KR1c0036_WYG_005-11a>¶
　冒覆好愛報答也以禮事莊公而不以恩報見其不¶
　好¶
○日居月諸出自東方乃如之人兮德音無良胡能有¶
定俾也可忘(賦/也)¶
　日旦必出東方月望亦出東方言其出而照物也德¶
　音者有德意而以温言相加也無良則非德音矣俾¶
　也可忘言不使我為可以忘也亦冀之之辭¶
○日居月諸東方自出父兮母兮畜我不卒胡能有定¶
<pb:KR1c0036_WYG_005-11b>¶
報我不述(賦/也)¶
　夫為妻綱妻所仰望以為終身之飬如父母之於子¶
　也故以父母言之而實以指夫也畜飬卒終也如此¶
　㑹意方與胡能有定一句相屬述祖述之述謂豈無¶
　古道可法而述以報我乎亦冀之之辭¶
　　　日月四章章六句¶
終風¶
　經㫖曰序云衛莊姜傷已也辯説則謂若果莊姜之¶
<pb:KR1c0036_WYG_005-12a>¶
　詩則當在莊公之世而列於燕燕之前今按此詩辭¶
　頗切直與前四篇愛夫憂國温柔敦厚者不同似非¶
　出於一手且莊姜一人已取四詩如終風者可以無¶
　録矣豈别一賢婦不得於夫者所作而併入於莊姜¶
　之類歟¶
終風且暴(比/也)顧我則笑謔浪笑敖中心是悼(賦/也)○(敖五/報反)¶
　終風終日風也暴疾也謔戯言也浪放蕩也悼傷也¶
　終風暴疾以比夫之狂暴也言夫雖狂暴亦有顧我¶
<pb:KR1c0036_WYG_005-12b>¶
　則笑之時但皆出於戯慢而無愛敬之誠則又使我¶
　不敢言而心獨傷之耳此可以見其貞靜自守與夫¶
　之暴慢無常者不合所以忤其意而不見答歟然其¶
　心傷悼必欲得其心而後已則亦其怨慕之真切也¶
○終風且霾(比/也)惠然肯來莫徃莫來悠悠我思(賦/也)¶
　霾大風揚塵而上下霿也葢狂惑之比言夫雖狂惑¶
　亦或惠然而來然其來也莫徃莫來心實不定而非¶
　真來也則使我悠悠而思耳悠悠思之長也¶
<pb:KR1c0036_WYG_005-13a>¶
○終風且曀不日有曀(比/也)寤言不寐願言則嚏(賦/也)○(有/音)¶
(又/)¶
　隂而風曰曀不日不終日也有古又通用終風曀而¶
　又曀以比人之狂惑暫開而復閉也願言者思出於¶
　心之意嚏徐鍇以為腦鼻中氣壅塞噴嚏則通也言¶
　寤時則憂而不能寐思則氣鬰於鼻而嚏發矣¶
○曀曀其隂虺虺其靁(比/也)寤言不寐願言則懐(賦/也)¶
　曀曀隂貎蒙上章有曀而言虺虺靁將發而未震之¶
<pb:KR1c0036_WYG_005-13b>¶
　聲此亦不日有曀之意也東萊吕氏曰驟風迅雷其¶
　止可待至於曀曀之隂虺虺之靁則殊未有開明之¶
　期也¶
　　　終風四章章四句¶
擊鼓¶
　經㫖曰衛人怨州吁阻兵也州吁弑桓公自立欲求¶
　寵於諸侯結陳平宋而以兵助宋伐鄭夏伐既還秋¶
　又伐之暴師日久故國人怨而作此詩左傳以為伐¶
<pb:KR1c0036_WYG_005-14a>¶
　鄭五日而還者不足信也詳見春秋私考隠公四年¶
擊鼓其鏜踊躍用兵土國城漕我獨南行(賦/也)¶
　踊躍跳躍也喜之之意兵謂戈㦸之屬土興土工也¶
　漕衛邑在古黄河東一綂志云廢白馬縣在今大名¶
　府滑縣治南本衛之漕邑華谷嚴氏曰鼓以進衆為¶
　三軍號令今聞鼓聲鏜然乃是州吁踊躍喜於用兵¶
　也夫兵者不得已而用之州吁踊躍自喜故國人怨¶
　之言衛國之人或役土工於國中或築城於漕邑非¶
<pb:KR1c0036_WYG_005-14b>¶
　不勞苦然猶處境内今我獨南行而伐鄭則死亡未¶
　可知雖欲為土國城漕之人不可得也¶
○從孫子仲平陳與宋不我以歸憂心有忡(賦/也)¶
　孫氏子仲字時軍帥小序以為公孫文仲非也觀春¶
　秋稱衛人不列其名姓則孫子仲非大夫也平和也¶
　合二國之好也不我以歸南行故也此見孫子仲非¶
　能恤民而思戢者憂憂己之不得歸也¶
○爰居爰處爰䘮其馬于以求之于林之下(賦/也)○(䘮去/聲後)¶
<pb:KR1c0036_WYG_005-15a>¶
(凡䘮失之/䘮並同)¶
　爰於也居者坐所安也處者行所止也言在外不歸¶
　從其居處於是有䘮馬而求於林下者矣見其部伍¶
　不收人無鬪志也¶
○死生契闊與子成説執子之手與子偕老(賦/也)○(契苦/結反)¶
　契與恝同恝闊隔逺之意言雖隔逺而生死不相棄¶
　也子指妻言盖初婚之時以此與妻相約故曰成説¶
　然又執妻之手而期於偕老不謂便至於死也此叙¶
<pb:KR1c0036_WYG_005-15b>¶
　其室家約誓之情¶
○于嗟闊兮不我活兮于嗟洵兮不我信兮(賦/也)○(信音/申後)¶
(凡取伸義/者並同)¶
　闊本上章契闊而言活生洵信也信伸也言今之契¶
　闊遂成死别而偕老之信不得伸也民之嗟怨其深¶
　如此州吁所以卒為衛人所殺盖有由矣¶
　　　擊鼓五章章五句¶
　　　　州吁弑君天下大惡此詩畧無一言及於君¶
<pb:KR1c0036_WYG_005-16a>¶
　　　　臣之義而不欲從逆者其所自述不過征役¶
　　　　之憂室家之愛而非大義所闗也盖此言出¶
　　　　於上人閔勞則為説道若下民自叙則為私¶
　　　　情在太師采之可以察民隠而不可以播聲¶
　　　　歌也其言不足為勸何以興起人心邪列國¶
　　　　之風如此類者何啻千百而於衛特存此詩¶
　　　　其故何也今考邶鄘衛皆衛詩也衛詩列於¶
　　　　經者三十九篇其次則鄭詩二十一篇其次¶
<pb:KR1c0036_WYG_005-16b>¶
　　　　雖齊晉大國不過十餘一二然尚有他國之¶
　　　　詩雜焉其下則皆不及矣至於鄶曹則止四¶
　　　　篇而已他國之詩何其少而鄭衛之詩何其¶
　　　　多邪意者鄭衛之詩人所樂道雖經刪定其¶
　　　　故猶存及秦火之後詩多焚散世儒掇拾民¶
　　　　俗所傳而併入之則有義不足録如擊鼓之¶
　　　　類亦得與於三百篇之列歟或曰衛人非不¶
　　　　知州吁之為賊但不明大義敢怒不敢言耳¶
<pb:KR1c0036_WYG_005-17a>¶
凱風¶
　經㫖曰衛有七子不能安其母之心故作此詩以自¶
　責無怨言也孟子曰親之過小而怨是不可磯也所¶
　謂過小必奉飬有闕而其母憤怒諸子欲自勞苦耳¶
　非謂衛之滛風盛行而其母欲嫁也如此尚得為小¶
　過哉自小序以後説詩者盖皆失之矣¶
凱風自南吹彼棘心棘心天天(興/也)母氏劬勞(興/意)¶
　凱和煦也南風和煦能長飬萬物故曰凱風棘即酸¶
<pb:KR1c0036_WYG_005-17b>¶
　棗至夏始生難長之物必待凱風吹之而後生心以¶
　其穉弱未成者言也至於天天則少長矣此以風之¶
　吹棘心者興母之育㓜子而棘又叢生多刺則七子¶
　之喻也劬勞病苦也華谷嚴氏曰母之飬子於少時¶
　最勞苦故於天天言劬勞¶
○凱風自南吹彼棘薪(興/也)母氏聖善我無令人(興/意)¶
　聖叡也本其愛子之德言生意萌動於内者謂之心¶
　枝條發生於外者謂之薪棘可以為薪則已成立非¶
<pb:KR1c0036_WYG_005-18a>¶
　心之天天時矣然非美材故以興子之壯大而無善¶
　也言七子之中無一善人能安母心其自責也至矣¶
○爰有寒泉在浚之下(興/也)有子七人母氏勞苦(興/意)¶
　寒泉清冽之泉而可以飬人者也浚衛邑必七人所¶
　居之地言寒泉在浚邑人頼之以生飬今子七人反¶
　不能養一母而使之勞苦也¶
○睍睆黄鳥載好其音(興/也)有子七人莫慰母心(興/意)¶
　睍晥清和圓轉之意載則也載之聲轉而為則故則¶
<pb:KR1c0036_WYG_005-18b>¶
　為載義此言黄鳥猶能好其音以悦人而我七子獨¶
　不能慰悦母心何哉¶
　　　凱風四章章四句¶
雄雉¶
　經㫖曰婦人以其夫逺遊於外有所沮抑而不得以¶
　行其志故作此詩以䂓戒之而欲其全身以歸也¶
雄雉于飛泄泄其羽(興/也)我之懐矣自詒伊阻(興/意)○(泄音/異後)¶
(凡泄泄/並同)¶
<pb:KR1c0036_WYG_005-19a>¶
　雉耿介之鳥喻其夫也泄泄舒緩貎言其不得高飛¶
　也懐謂所懐之人即夫也詒與貽同遺也阻謂阻抑¶
　也言自詒則其夫自取矣¶
○雄雉于飛下上其音(興/也)展矣若子實勞我心(興/意)¶
　下上其音言飛鳴不定其聲不能即聞逺也展誠也¶
　言誠又言實甚言君子之勞我心也¶
○瞻彼日月悠悠我思道之云逺曷云能來(賦/也)¶
　本上章勞我心而言見日月之徃來而思其君子久¶
<pb:KR1c0036_WYG_005-19b>¶
　覊於外也¶
○百爾君子不知德行不忮不求何用不臧(賦/也)○(行去/聲後)¶
(凡德行之/行並同)¶
　君子本指夫言不欲顯言故泛言百爾耳忮妨害也¶
　求貪慾也欲以利已即是有求欲以責人即是有忮¶
　苟有忮求之心則為不知德行矣臧善也不能順人¶
　心以行已志故曰不臧此䂓戒其夫之辭冀其全身¶
　而歸也¶
<pb:KR1c0036_WYG_005-20a>¶
　　　雄雉四章章四句¶
匏有苦葉¶
　經㫖曰此女子守正不妄從人者所作非謂刺滛也¶
匏有苦葉濟有深渉深則厲淺則揭(比/也)¶
　匏瓠屬與瓠異匏苦不可食特可佩以濟水濟渡處¶
　也渉渡水之通名匏尚有葉未可用之時也匏可用¶
　則以匏濟水矣何待於徒渉哉厲危也若今之浮水¶
　其事危也舊説謂以衣渉水曰厲則水深之中亦豈¶
<pb:KR1c0036_WYG_005-20b>¶
　能兼衣而渉哉揭以攝衣渉水為義則在淺處庶㡬¶
　可通耳然深厲淺揭皆出身見體之事世俗不以為¶
　羞者也故以引起乘舟得正之意見婚姻當以禮也¶
○有瀰濟盈有鷕雉鳴濟盈不濡軌雉鳴求其牡(比/也)¶
　瀰水滿貎鷕䳄雉聲軌車轍也牡本雄獸之名鳥之¶
　雄者亦稱牡如雞之雌者書稱牝雞也言濟盈而欲¶
　厲者必車至水涯淺處其軌先濡由揭而後厲也今¶
　不濡軌則有待於乘舟矣乘舟者濟之正也如婚姻¶
<pb:KR1c0036_WYG_005-21a>¶
　以禮乃為得正而雉鳴求牡各從其匹則尤見其不¶
　可苟合矣¶
○雝雝鳴鴈旭日始旦士如歸妻迨冰未泮(賦/也)¶
　雝雝和鳴聲鴈性不再偶有從一之德故婚禮納采¶
　請期用鴈而皆以旦故曰旭日始旦旭者日初出貎¶
　歸妻者使之來歸也氷泮者氷至建寅之月而渙散¶
　也周禮仲春令㑹男女此則夏正建卯之月也盖霜¶
　降婦功成則娶嫁行氷泮農功起則婚禮殺故婚期¶
<pb:KR1c0036_WYG_005-21b>¶
　盡於夘月恐其過時故曰迨氷未泮也此言婚禮之¶
　正則濟盈以舟而非徒渉矣¶
○招招舟子人渉卬否人渉卬否卬湏我友(比/也)¶
　招招以手相呼之貎舟子舟人主濟渡者此言各從¶
　其匹而不妄合之意華谷嚴氏曰人皆徒渉我獨招¶
　舟子而不徒渉者既待舟而後濟又湏待我友而同¶
　濟喻人必待禮而行又以配耦相從也¶
　　　匏有苦葉四章章四句¶
<pb:KR1c0036_WYG_005-22a>¶
谷風¶
　經㫖曰時有寵新妾而棄其妻者其妻不忍去故作¶
　此詩以叙其悲怨之情也怨而不怒可謂賢婦人矣¶
　但詩中以涇渭為喻則涇渭者周畿内之水也詩人¶
　詠物多述土風衛人不應逺引涇渭東萊吕氏雖為¶
　之解亦似强求意者其為王風之雜歟¶
習習谷風以隂以雨(興/也)黽勉同心不宜有怒(興/意)采葑采¶
菲無以下體(比/也)德音莫違及爾同死(賦/也)¶
<pb:KR1c0036_WYG_005-22b>¶
　習習連續不斷之貎谷風華谷嚴氏以為來自大谷¶
　之風大風也盖本桑柔大風有隧有空大谷之意舊¶
　説東風謂之谷風則與小雅谷風之義不同矣言谷¶
　風連續而不斷即終風也而又隂雨無開霽之時以¶
　喻夫之暴怒無休息也黽勉者勉力而强為也葑蔓¶
　菁也菘類菲蒠菜也葍類其根莖皆可食下體舊説¶
　指根謂根有美時有惡時惟錢氏以為凢菜近地之¶
　莖葉多黄腐不可食此説得之以其近地故云下體¶
<pb:KR1c0036_WYG_005-23a>¶
　葑菲二菜常食之物不可以其莖葉之近地者偶有¶
　黄腐遂棄其上而不采以比夫之於妻亦不可以小¶
　過而棄其善也徳者仁愛之言也違背也葢冀其夫¶
　以仁愛之言相加而不背於理也此章言其從一而¶
　終之本心而夫不宜加怒也¶
○行道遲遲中心有違不逺伊邇薄送我畿(賦/也)誰謂荼¶
苦其甘如薺(比/也)宴爾新昏如兄如弟(賦/也)¶
　遲遲舒緩貎心不欲行故曰有違畿門内也荼苦菜¶
<pb:KR1c0036_WYG_005-23b>¶
　非蓼也薺甘菜荼苦而反甘如薺以比已之見棄其¶
　苦有甚於荼也宴與燕同安也新昏指夫所娶之妾¶
　也如兄如弟言愛之太過而使與已齊無貴賤之等¶
　也此章言夫以新昏棄舊必欲去之而妻不忍去見¶
　其心之甚苦也¶
○涇以渭濁湜湜其沚(比/也)宴爾新昏不我屑以母逝我¶
梁毋發我笱我躬不閱遑恤我後(賦/也)¶
　涇渭二水名涇入於渭俱在雍州王畿内地湜湜水¶
<pb:KR1c0036_WYG_005-24a>¶
　清見底也涇濁渭清及既合流則渭亦因涇而濁然¶
　二水相交之處壅土成沚而渭在沚之上者則湜湜¶
　然見底而本清之體固自若也以比棄妻本善新昏¶
　以不善牽之而夫為其所惑也此説本程子而華谷¶
　嚴氏取之屑𤨏細也不我屑以謂視我為𤨏𤨏而不¶
　以為事也即涇以渭濁之意逝之也梁魚梁也堰石¶
　障水而空其中以通魚徃來者也笱以竹為噐而承¶
　梁之空以取魚者也閲視恤憂也逝梁發笱恐其失¶
<pb:KR1c0036_WYG_005-24b>¶
　魚盖當家時不妄取魚之事故雖已去而猶戒新昏¶
　顧恤之既而曰我身既不能視何暇憂我後乎言其¶
　權在新昏不復能理也此見既去而猶以勤家為念¶
　其惓惓不已之心無以加矣¶
○就其深矣方之舟之就其淺矣泳之游之(比/也)何有何¶
亡黽勉求之凡民有䘮匍匐救之(賦/也)○(亡音無後凡有/無之亡並同)¶
　方桴舟船也濳行曰泳浮水曰游水深則方舟水淺¶
　則泳游以比隨事重輕以為緩急也求之求足其所¶
<pb:KR1c0036_WYG_005-25a>¶
　無也此言事之急者則當黽勉以求也匍匐小兒手¶
　行伏地之狀言其急也救周恤也葢鄉鄰之䘮事之¶
　不可緩者故急救之以見當其無時不可不求也此¶
　棄婦自叙平日勤勞以曲承夫意之事¶
○不我能慉反以我為讐既阻我徳賈用不售昔育恐¶
育鞠及爾顛覆既生既育比予于毒(賦/也)○(賈音古比毗/至反後凡商)¶
(賈之賈比及/之比並同)¶
　慉與畜同飬也阻抑也上章所叙勤勞之事皆棄婦¶
<pb:KR1c0036_WYG_005-25b>¶
　平日所以飬夫以安者夫既不以我為能飬而反以¶
　為讐則於我之德抑而不用矣售賣物出手也有德¶
　而不為夫所取如有物而不為賈所買也則何所售¶
　哉育生理也生理不遂曰鞠窮也毒螫也初欲求足¶
　所無則恐生理之窮而與夫至於顛覆不支今生既¶
　遂而反比我於毒螫而棄之乎比於毒則視為讐矣¶
　此承上章言有勞而為夫所棄其情可哀也¶
○我有㫖蓄亦以御冬(興/也)宴爾新昏以我御窮有洸有¶
<pb:KR1c0036_WYG_005-26a>¶
潰既貽我肄不念昔者伊余來塈(興/意)¶
　㫖羙蓄聚所聚之羙菜也御與禦同當也言我有㫖¶
　畜之菜以禦冬月闕乏之時至春蔬新美則不食矣¶
　以興其夫安於新昏而厭棄我亦但使我禦窮苦之¶
　時至於安樂則棄之也洸武也如水之湧故曰洸潰¶
　怒也如水之决故曰潰肄即伐其條肄之肄謂萌孽¶
　復生而不已也塈塗也謂彌縫其闕如塗屋壁之罅¶
　隙也言夫奮其武怒而遺我以禍如萌孽之生生不¶
<pb:KR1c0036_WYG_005-26b>¶
　已曽不念徃日來此彌縫闕失之時乎此申歎上章¶
　之意冀其夫之感悟也¶
　　　谷風六章章八句¶
式㣲¶
　經㫖曰狄人廹逐黎侯黎侯寓於衛及狄已退黎侯¶
　猶望衛之助已而衛不禮焉黎侯可以歸而不歸故¶
　其從行之臣勸之去而不欲其留也其序當在旄邱¶
　之後夫狄人廹逐黎侯小序言之然春秋中畧不經¶
<pb:KR1c0036_WYG_005-27a>¶
　見不知其為何時事也近黎之狄赤狄也朱子據左¶
　傳載宣公十五年伯宗數赤狄潞子奪黎氏地之言¶
　疑其為衛穆公事亦非經文所有安知其不為浮誇¶
　乎○黎即今潞安府黎城縣杜預云黎侯國上黨壺¶
　闗縣有黎亭在衛之西即其地也¶
式㣲式㣲胡不歸㣲君之故胡為乎中露(賦/也)¶
　式發語辭㣲以㣲視之如無有也故猶事也㣲視君¶
　之事而不以為急則無望其助已矣故其臣勸之以¶
<pb:KR1c0036_WYG_005-27b>¶
　歸也臨川王氏曰中露露中也言其有霑濡之辱而¶
　無所芘覆也¶
○式㣲式㣲胡不歸㣲君之躬胡為乎泥中(賦/也)¶
　躬身也臨川王氏曰泥中言有陷溺之難而不見拯¶
　救也○觀於此詩可見黎之臣子有主憂臣辱之忠¶
　而志欲其君之自立矣¶
　　　式㣲二章章四句¶
旄丘¶
<pb:KR1c0036_WYG_005-28a>¶
　經㫖曰黎侯為狄所廹而寓於衛久而衛救不至故¶
　黎之臣子嘆其無恤患之志而作也亦本舊説黎在¶
　衛西自西寓衛必尚在其西鄙之邑故以衛為東詳¶
　觀詩意皆在外望之之辭似非寓其國者也故華谷¶
　嚴氏曰舊說越衛國而寓於東非也¶
旄丘之葛兮何誕之節兮(興/也)叔兮伯兮何多日也(興/意)¶
　旄丘地在衛西或以為開州東北有旄丘則在衛東¶
　葢附㑹之説耳故毛氏云前高後下曰旄丘葢不以¶
<pb:KR1c0036_WYG_005-28b>¶
　為地名也誕濶也叔伯指衛之諸臣也叔卑而先伯¶
　者自下而上不敢遽逹所尊也不斥其君而但言叔¶
　伯婉辭也黎之臣子寓衛日久因登旄丘而見其所¶
　生之葛其節已闊盖葛始生其節蹙而密既長其節¶
　濶而踈故即所見以為多日之興也¶
○何其處也必有與也何其夊也必有以也(賦/也)¶
　處安處也有與謂待與國而同來也有以為有他事¶
　而未暇也此因上章何多日也而言所以不得來之¶
<pb:KR1c0036_WYG_005-29a>¶
　故盖委曲以盡人情耳¶
○狐裘蒙戎匪車不東叔兮伯兮靡所與同(賦/也)¶
　狐裘黎大夫自謂也蒙茸毛聚貎狐裘本冬月之服¶
　至見葛節之誕已在春夏之交踰三時矣言其乆也¶
　當至衛地之後常服狐裘以求救於衛故曰匪車不¶
　東觀於此言可以見黎寓於衛西矣不専以其在黎¶
　日初告難而言也靡無也同謂同憂患之心也惟其¶
　心不相同故雖告之而不來救耳於是其言始有所¶
<pb:KR1c0036_WYG_005-29b>¶
　諷切矣¶
○𤨏兮尾兮流離之子叔兮伯兮褎如充耳(賦/也)¶
　𤨏細尾末也流離流移他國離去本國也褎多笑貎¶
　耳聾之人常多笑充耳瑱也瑱之塞耳本不欲聞也¶
　黎之諸臣言流離漂散之人𤨏尾甚矣而衛人畧不¶
　憐之雖訴告已及而褎然如瑱塞耳付之不聞也其¶
　無救患之志可知此黎人盡其辭而責之葢亦憤激¶
　之深亦可見其憂國之誠有所不能自己矣¶
<pb:KR1c0036_WYG_005-30a>¶
　　　旄丘四章章四句¶
簡兮¶
　經㫖曰賢者不得志而仕於伶官蓋不得已而非其¶
　所欲也故作此詩以見本心焉¶
簡兮簡兮方將萬舞日之方中在前上處(賦/也)¶
　簡擇也擇人以舞也曰方將則將舞時也祭祀旦明¶
　行事不用日中云日之方中者葢以燕飲言也將舞¶
　之時值日方中而處在前列之上見其所擇以為用¶
<pb:KR1c0036_WYG_005-30b>¶
　者如此而不顧其恥辱於顯明之地也集傳以不恭¶
　釋簡而曰有輕世肆志焉恐詩意未必然耳¶
○碩人俁俁公庭萬舞有力如虎執轡如組(賦/也)¶
　碩大也以容體言俁俁大貎公庭即前上列舞之位¶
　也轡馬之韁也組織絲為之而五采錯雜成文也如¶
　虎言其武也御能使馬則轡旋如組之文言其藝也¶
　此其勇捷之才足任將帥而舞於公庭豈其所宜哉¶
　此雖以才自譽而實有自恥之意焉¶
<pb:KR1c0036_WYG_005-31a>¶
○左手執籥右手秉翟赫如渥赭公言錫爵(賦/也)¶
　赫赤貎渥厚漬也赭赤色公猶言當衆也錫爵雖古¶
　獻工之禮而實良人之所恥故羞而面赤也程子曰¶
　錫之以爵勞賤者之道也¶
○山有榛隰有苓(興/也)云誰之思西方美人彼美人兮西¶
方之人兮(興/意)¶
　榛果名似栗而小隰下濕之地苓藥名一名大苦即¶
　今甘草也言山隰之間有榛苓可以食貧也美人美¶
<pb:KR1c0036_WYG_005-31b>¶
　好之婦人也西方美人託言以指西周之盛王也復¶
　揭西方而言之以見其逺而不得見也¶
　　　簡兮四章三章章四句一章六句¶
　　　　舊本三章章六句今從集傳之所改定¶
泉水¶
　經㫖曰衛女嫁於諸侯思歸省其父母而不得故作¶
　此詩以自見也舊説以為思歸寧非也諸侯妻無有¶
　歸寜之禮使果有之既曰父母終矣又何可以言思¶
<pb:KR1c0036_WYG_005-32a>¶
　歸寧乎歸寧之禮説見葛覃¶
毖彼泉水亦流於淇(興/也)有懷于衛靡日不思孌彼諸姫¶
聊與之謀(興/意)¶
　毖泉水流貎泉水即衛之百泉也淇亦衛水泉水注¶
　之以興已之欲歸衛也有懐於衛謂懐父母亦親親¶
　之恩也孌好貎諸姬同姓媵從之姪娣也以其孌好¶
　為夫所悦故與之謀欲其以情逹也¶
○出宿于泲飲餞于禰女子有行逺父母兄弟問我諸¶
<pb:KR1c0036_WYG_005-32b>¶
姑遂及伯姊(賦/也)○(逺去聲後凡逺/之之逺並同)¶
　泲禰皆衛地當近衛都而地里志謂泲在臨邑禰在¶
　寃句者非矣言始嫁時将出宿而先飲餞固已逺其¶
　父母兄弟矣况於義不可而夫不從故問之姑姊姑¶
　姊葢先君時之媵婦以其老成必為夫所敬信非諸¶
　姬比也○按孔氏韓奕䟽曰祖於國外畢乃出宿則¶
　出宿當在飲餞之後¶
○出宿于干飲餞于言載脂載舝還車言邁遄臻于衛¶
<pb:KR1c0036_WYG_005-33a>¶
不瑕有害(賦/也)¶
　干言皆所嫁國之地名而今欲適衛之所經也當為¶
　異姓昏姻之國而九域志謂干言為邢地者非矣舝¶
　與轄同車軸頭鐡也不駕則脱之設之而後行載脂¶
　者先以脂膏塗舝使滑澤也載舝者塗畢然後設舝¶
　而行也故兩言之還車猶言囬轅舊説謂嫁時乘來¶
　之車似牽强矣邁逺行也遄速臻至也瑕與遐同何¶
　也言今亦欲如來嫁時之出宿飲餞而還車以徃衛¶
<pb:KR1c0036_WYG_005-33b>¶
　則至衛為速但恐於義有害故疑之而不敢自遂也¶
○我思肥泉兹之永嘆思湏與漕我心悠悠駕言出遊¶
以冩我憂(賦/也)¶
　肥泉自衛而來所渡之水也湏漕自衛而來所經之¶
　邑也駕乘舟也冩與冩同言必乘舟出遊於衛然後¶
　可以解憂也葢欲歸不得而自解之辭非必欲徃也¶
　○衛女思歸者發乎情也卒不得歸者止乎禮義也¶
　守禮義之正而不為私情所奪即此一念則凡情愛¶
<pb:KR1c0036_WYG_005-34a>¶
　之私可以自克矣聖人著之於經所以示教也¶
　　　泉水四章章六句¶
北門¶
　經㫖曰忠臣勞於役而困於貧不得以行其志故作¶
　此詩而安於命也¶
出自北門憂心殷殷終窶且貧莫知我艱已焉哉天實¶
為之謂之何哉(賦/也)¶
　忠臣勞於逺役故因出北門而發此嘆也舊說以北¶
<pb:KR1c0036_WYG_005-34b>¶
　門背陽向隂為暗君之比恐不必然殷殷憂之隠也¶
　窶謂無財可以為禮貧謂無財可以自給貧視窶為¶
　切也葢財不足以備禮而人莫之知使之勞於逺役¶
　故憂其不能供也非憂貧也已焉哉者嘆其終莫我¶
　知也謂之何哉無所歸咎之辭也¶
○王事適我政事一埤益我我入自外室人交徧讁我¶
已焉哉天實為之謂之何哉(賦/也)¶
　王事諸侯遣使於天子之事也適之也政事諸侯國¶
<pb:KR1c0036_WYG_005-35a>¶
　内所差役之事也一専也埤與禆同皆加以逺役之¶
　意室猶家也謫責也見其貧無以自給也¶
○王事敦我政事一埤遺我我入自外室人交徧摧我¶
已焉哉天實為之謂之何哉(賦/也)○(遺夷季反後凡/加遺之遺並同)¶
　敦厚遺加摧阻也○此二章申説首章之意¶
　　　北門三章章七句¶
　　　　龜山楊氏曰忠信重禄所以勸士也衛之忠¶
　　　　臣至於窶貧而莫知其艱則無勸士之道矣¶
<pb:KR1c0036_WYG_005-35b>¶
　　　　士之所以不得志也先王視臣如手足豈有¶
　　　　以事投遺之而不知其艱哉然不擇事而安¶
　　　　之無懟憾之辭知其無可奈何而歸之於天¶
　　　　所以為忠臣也¶
北風¶
　經㫖曰衛之賢者知國亂將危招其同志避地而去¶
　也¶
北風其凉雨雪其雱(比/也)惠而好我&KR0157;手同行其虚其邪¶
<pb:KR1c0036_WYG_005-36a>¶
既亟只且(賦/也)○(雨去聲邪音徐只音止且音疽/後凡雨之之雨及只且並同)¶
　北風寒風也凉寒氣也雱初雪貎惠愛也虚寛貎邪¶
　爾雅作徐緩也只且語辭言北風而又雨雪其愁慘¶
　甚矣以比國家危亂將至而日廹也故言朋友之愛¶
　好我者可以&KR0157;手而相與同行矣虚徐言其者尚疑¶
　可以寛緩之辭既而曰亟則事勢已廹而不可不速¶
　去矣此見其心雖不忍而見幾則明决也¶
○北風其喈雨雪其霏(比/也)惠而好我&KR0157;手同歸其虚其¶
<pb:KR1c0036_WYG_005-36b>¶
邪既亟只且(賦/也)¶
　喈風疾聲霏雪飛而宻也歸歸於所安之處也¶
○莫赤匪狐莫黒匪烏(比/也)惠而好我&KR0157;手同車其虚其¶
邪既亟只且(賦/也)¶
　狐獸名似犬黄赤色烏鳥名黒色詳見鸒斯字義狐¶
　妖邪而善媚人烏貪殘而善攫物皆不祥而可惡者¶
　也狐色赤君大夫之服纁裳者似之烏色黒君大夫¶
　之服𤣥衣者似之故以比衛之君臣皆狐烏也同行¶
<pb:KR1c0036_WYG_005-37a>¶
　之人必富而有車馬者故曰同車東萊吕氏曰同車¶
　不必指貴者特恊韻耳¶
　　　北風三章章六句¶
靜女¶
　經㫖曰此滛風也盖衛人因女子贈物以相期㑹故¶
　恱之而作此詩也毛鄭之說大失經意歐陽氏既辯¶
　之明矣¶
靜女其姝俟我於城隅愛而不見搔首踟蹰(賦/也)¶
<pb:KR1c0036_WYG_005-37b>¶
　靜女謂其處深閨幽靜之中而意獨専向也姝色之¶
　美也城郊外邑城而隅則其幽僻之處必女家所近¶
　而俟於此也不見者男子失期而不至也踟蹰行不¶
　進貎言靜女雖愛之而不得遂但搔首踟蹰欲去不¶
　去而已¶
○靜女其孌貽我彤管彤管有煒說懌女美(賦/也)¶
　管管籥之管盖以樂噐相貽也漆以赤故其色彤煒¶
　赤貎此靜女既得見之以彤管相贈以結殷勤而男¶
<pb:KR1c0036_WYG_005-38a>¶
　子以女為恱也舊說以管為筆非也古以刀為筆未¶
　有用毫者安得有管¶
○自牧歸荑洵美且異匪女之為美美人之貽(賦/也)¶
　牧郊外也歸亦貽也荑與碩人手如柔荑之荑同茅¶
　之始生者也以其柔白可愛故以相貽女贈而男恱¶
　之亦猶上章之意也¶
　　　靜女三章章四句¶
新臺¶
<pb:KR1c0036_WYG_005-38b>¶
　經㫖曰刺衛宣公也舊説衛宣公為其子伋娶於齊¶
　而聞其美欲自娶之乃作新臺於河上而要之國人¶
　惡之而作此詩也¶
新臺有泚河水瀰瀰燕婉之求籧篨不鮮(賦/也)○(鮮斯淺/反後凡)¶
(鮮少之/鮮並同)¶
　泚明潤也言河水者表作臺之處也瀰瀰滿也求謂¶
　齊女欲得婉順之男以相安樂也籧蒢者龜胷之疾¶
　言其不能俯也盖蘧蒢本竹席之名人或編以為囷¶
<pb:KR1c0036_WYG_005-39a>¶
　其狀如人之臃腫而不能俯者故又因以名此疾也¶
　鮮少也¶
○新臺有洒河水浼浼燕婉之求籧篨不殄(賦/也)¶
　洒高㓗也浼浼濁漲貎殄絶也¶
○魚網之設鴻則離之燕婉之求得此戚施(賦/也)¶
　魚網本欲得魚以喻齊女之遣嫁本為伋也而鴻麗¶
　其中以比所得者衛宣公也離附也離本分離無附¶
　麗之義猶治亂之亂訓治云耳戚施駝背之疾言其¶
<pb:KR1c0036_WYG_005-39b>¶
　不能仰也○宣公以翁為君初至新臺時則以尊臨¶
　卑外為尊大之態如籧篨然其後見齊女有未順者¶
　則俯而求之極其卑屈如戚施矣故衛人形容其情¶
　狀如此亦可以見人心惡惡之公焉新臺二章本在¶
　臺言而皆曰籧篨魚網鴻離一章則言戚施義各有¶
　所當也鄭氏據爾雅以口柔釋籧篨以面柔釋戚施¶
　歐陽氏已辯其失矣¶
　　　新臺三章章四句¶
<pb:KR1c0036_WYG_005-40a>¶
二子乘舟¶
　經㫖曰伋不得於父宣公與其弟壽俱出亡以死國¶
　人傷之而作此詩也舊説以為朔搆伋於宣公而使¶
　盗殺之因及於壽於義難通辯見春秋私考桓公十¶
　六年衞侯朔奔下¶
二子乘舟汎汎其景願言思子中心飬飬(賦/也)○(景即古/影字後)¶
(凡取影義/者並同)¶
　二子指伋壽也乘舟以其方渡河言也飬飬猶&KR0222;&KR0222;¶
<pb:KR1c0036_WYG_005-40b>¶
　憂不知所定之貎¶
○二子乘舟汎汎其逝願言思子不瑕有害(賦/也)¶
　不瑕者疑辭此見其不歸而疑之也¶
　　　二子乘舟二章章四句¶
　　　　此詩必以宣公奪伋之妻使伋不安因奔而¶
　　　　壽以愛兄故亦併及之詩人傷悼葢以此也¶
　　　　不過數言而辭意懇至聞之而不流涕者無¶
　　　　人心矣意其序當在鶉之奔奔之後云¶
<pb:KR1c0036_WYG_005-41a>¶
　¶
　¶
　¶
　¶
　¶
　¶
　¶
　¶
<pb:KR1c0036_WYG_005-41b>¶
　¶
　¶
　¶
　¶
　¶
　¶
　¶
　詩説解頥正釋卷三¶

# -*- mode: mandoku-view -*-
#+TITLE: 詩說解頤
#+DATE: 2015-09-23 09:36:52
#+PROPERTY: JUAN 14
<pb:KR1c0036_WYG_014-1a>¶
欽定四庫全書¶
　詩説觧頥正釋卷十二　　　明　季本　撰¶
陳¶
　朱子曰陳國名大昊伏羲氏之墟在禹貢豫州之東¶
　其地廣平無名山大川周武王時帝舜之胄有虞閼¶
　父為周陶正武王頼其利噐用與其神明之後以元¶
　女大姬妻其子滿而封之於陳都于宛丘之側與黄¶
　帝帝堯之後共為三恪是為胡公今按陳即今開封¶
<pb:KR1c0036_WYG_014-1b>¶
　府陳州也鄭譜謂大&KR0078;好巫覡禱祈鬼神歌舞之樂¶
　民俗化而為之此因詩中有此辭而附㑹也恐武王¶
　之女親被太姒之化必不如此意者春秋時陳服于¶
　楚楚敬鬼尚巫而漸其俗也華谷嚴氏謂陳詩十而¶
　七為淫靈公之事世變已極詩訖於此據株林為説¶
　也亦不知古經果如是否耳¶
宛丘¶
　經㫖曰陳俗遊蕩無度故詩人賦此以刺之也集傳¶
<pb:KR1c0036_WYG_014-2a>¶
　得之矣¶
子之湯兮宛丘之上兮洵有情兮而無望兮(賦/也)○(湯徒/浪反)¶
　湯蕩也情謂遊樂之情思也望謂人所瞻望之威儀¶
　也¶
○坎其擊鼓宛丘之下無冬無夏值其鷺羽(賦/也)¶
　坎詳見伐檀字義值遇也¶
○坎其擊缶宛丘之道無冬無夏值其鷺翿(賦/也)¶
　缶瓦噐非樂噐但民俗用以節樂耳易所謂鼔缶荘¶
<pb:KR1c0036_WYG_014-2b>¶
　子所謂鼓盆即此事也¶
　　　宛丘三章章四句¶
東門之枌¶
　經㫖曰陳俗淫蕩每以賽神㑹男女如仕族之女亦¶
　出遊焉因男子悦己而贈遺之此淫俗也故詩人賦¶
　其事而刺之直斥子仲之子而又言不績其麻其為¶
　刺誚明矣¶
東門之枌宛丘之栩子仲之子婆娑其下(賦/也)¶
<pb:KR1c0036_WYG_014-3a>¶
　枌説見山有樞栩説見鴇羽華谷嚴氏曰陳都宛丘¶
　之側其東門與丘間乃國之交㑹處又有枌栩二木¶
　可以休息故陳大夫子仲之子乃婆娑遨遊於其下¶
　蓋相誘悦也張子曰婆娑不必謂舞但裴徊翺翔之¶
　義士大夫之子不得過市今也遨遊於市井中爾¶
○榖旦于差南方之原不績其麻市也婆娑(賦/也)¶
　榖善差擇也擇其日之善者謂其晴明無隂雨也凡¶
　民俗賽神必擇吉而㑹衆原野也蓋賽㑹之處在南¶
<pb:KR1c0036_WYG_014-3b>¶
　方之野而子仲之女遨遊於此耳觀不績其麻之言¶
　可以知其為女子矣¶
○榖旦于逝越以鬷邁視爾如荍貽我握椒(賦/也)¶
　越於也鬷緫也衆也國衆緫於是日而徃也荍荆葵¶
　也小草似葵紫色多花少實葉又翹起握椒一握之¶
　椒椒芬芳之物也視爾如荍愛之甚也貽以握椒知¶
　其愛已而以香物致慇懃也衆聚之中而二人自通¶
　情欵不以為耻焉故詩人即其言而爾我之以見其¶
<pb:KR1c0036_WYG_014-4a>¶
　無耻之甚也¶
　　　東門之枌三章章四句¶
　　　　陳聖人之後不宜有此夷俗蓋必其國近楚¶
　　　　服從日久而變於夷矣今楚之南鄙當川貴¶
　　　　之交尚有男女出遊女以答歌擇配者豈其¶
　　　　遺風尚有存者邪¶
衡門¶
　經㫖曰集傳謂隱居自樂而無求者之詞得之矣¶
<pb:KR1c0036_WYG_014-4b>¶
衡門之下可以棲遲泌之洋洋可以樂飢(賦/也)¶
　衡古文横字也横木為門無阿塾堂宇言其淺也棲¶
　遲遊息也泌與泉水之毖同言其流也洋洋安流廣¶
　長貎樂飢樂而忘飢也¶
○豈其食魚必河之魴豈其取妻必齊之姜(賦/也)¶
　魴説見汝墳¶
○豈其食魚必河之鯉豈其取妻必宋之子(賦/也)¶
　鯉詳見魚麗字義○陸農師曰河性宜魚故曰河之¶
<pb:KR1c0036_WYG_014-5a>¶
　魴河之鯉¶
　　　衡門三章章四句¶
東門之池¶
　經㫖曰小序謂疾其君之淫昏而思賢女以配君子¶
　得之矣集傳以為男女㑹遇之詞則恐非淑&KR0078;之義¶
　耳¶
東門之池可以漚麻(興/也)彼美淑&KR0078;可與晤歌(興/意)¶
　池城池也陳之遊者多在東門故即其池而言漚麻¶
<pb:KR1c0036_WYG_014-5b>¶
　水經註云陳東門有池水至清而不耗竭漚漬也治¶
　麻者必先以水漬之¶
○東門之池可以漚紵(興/也)彼美淑&KR0078;可與晤語(興/意)¶
　紵苧也科生宿根在地至春自生去其皮之表以其¶
　裏緝布¶
○東門之池可以漚菅(興/也)彼美淑&KR0078;可與晤言(興/意)¶
　菅説見白華○此詩以漚麻漚紵漚菅起興即女工¶
　而言也董氏曰周&KR0078;姓陳因元女以封故詩人猶言¶
<pb:KR1c0036_WYG_014-6a>¶
　淑&KR0078;孔氏曰晤偶也傳以晤為遇亦對偶之義蘇氏¶
　曰陳君荒淫無度不可告語故其君子思得淑女以¶
　化之於内婦人之於夫日夜處而無間庶可漸革其¶
　暴如池之漚麻漸漬而不自知也¶
　　　東門之池三章章四句¶
東門之楊¶
　經㫖曰此男女期㑹而有不至者故因所見以起興¶
　也¶
<pb:KR1c0036_WYG_014-6b>¶
東門之楊其葉牂牂(興/也)昬以為期明星煌煌(興/意)¶
　牂牂葉盛可藏貎煌煌大明貎¶
○東門之楊其葉肺肺(興/也)昬以為期明星晳晳(興/意)¶
　肺蔽芾貎晳晳明悉見貎○東門之楊葉盛可以藏¶
　蔽但以失黄昏之期以致明顯耳此必男子有他志¶
　而失約也¶
　　　東門之楊二章章四句¶
墓門¶
<pb:KR1c0036_WYG_014-7a>¶
　經㫖曰賢者以人之不良而欲諭之於道故作此詩¶
　以箴之也¶
墓門有棘斧以斯之(興/也)夫也不良國人知之知而不已¶
誰昔然矣(興/意)¶
　棘蒺䔧也詳見楚茨字義斯析也墓門乃葬死之地¶
　而棘生焉猶人之趨惡道也棘必藉斧以斯之猶人¶
　之惡必藉賢人之言以去之以墓門之棘起興喻為¶
　惡者乃死亡之道也夫指其人也不良惡也不已不¶
<pb:KR1c0036_WYG_014-7b>¶
　改也賢者言此人之惡國人皆知宜乎改矣人皆知¶
　之而不改昔者果誰使之然哉追言昔之相與處者¶
　使之而然所以今日之言不及也¶
○墓門有梅有鴞萃止(興/也)夫也不良歌以訊之訊予不¶
顧顛倒思予(興/意)¶
　梅美木也墓門有梅言人雖惡而善心猶在也鴞怪¶
　鴟其聲主㐫惡鳥也萃集也訊告也鴞集於梅則若¶
　小人之攻善者衆矣故以起興而言此人不良我今¶
<pb:KR1c0036_WYG_014-8a>¶
　作歌以訊之汝復不顧我訊至於顛倒之時而始思¶
　我則無及矣¶
　　　墓門二章章六句¶
防有鵲巢¶
　經㫖曰此淫女憶所私者而憂或間之之詩也¶
防有鵲巢卭有㫖苕誰侜予美心焉忉忉(賦/也)○(卭音/蛩)¶
　防者防備之意爾雅云容謂之防郭璞註形如今狀¶
　頭小曲屏風所以自防隱防之為義蓋取諸此鵲巢¶
<pb:KR1c0036_WYG_014-8b>¶
　者鵲善為巢且知避風故以比居室綢繆如鵲巢然¶
　後可以防人也卭與䅃同韻㑹云稰也熟穫曰稰玉¶
　篇云稰食也蓋穫以供食之意㫖苕美菜侜猶迋也¶
○中唐有甓卭有㫖鷊誰侜予美心焉惕惕(賦/也)¶
　唐堂下至門之路即堂&KR0151;謂之陳者也甓即磚也以¶
　磚砌路則平實而不患於傾跌矣㫖鷊亦美菜可供¶
　食者也○淫女言我所居室可蔽而甓可行又有美¶
　菜可食以待所美之人亦可一來為誰所侜而使我¶
<pb:KR1c0036_WYG_014-9a>¶
　心之懐憂乎¶
　　　防有鵲巢二章章四句¶
月出¶
　經㫖曰此詩男子因女子有相念之情而思之亦淫¶
　風也¶
月出皎兮(興/也)佼人僚兮舒窈紏兮勞心悄兮(興/意)○(僚音/了)¶
　皎月光㓗貎佼好也僚好貎舒遲也窈幽逺也紏愁¶
　結也悄黙憂也¶
<pb:KR1c0036_WYG_014-9b>¶
○月出皓兮(興/也)佼人懰兮舒懮受兮勞心慅兮(興/意)¶
　皓月光白也懰好貎孔氏云一作嬼妖也懮受憂藏¶
　於中之意慅心不安而騷動也¶
○月出照兮(興/也)佼人燎兮舒夭紹兮勞心惨兮(興/意)¶
　照光及人也燎明也夭紹夭媚而其心糾𦂳也惨戚¶
　然不樂也○當月出之時感其所見而言月光能照¶
　所美之人而其人則外若舒遲而中實急切有使人¶
　不能忘者安得不勞我心之懐思乎¶
<pb:KR1c0036_WYG_014-10a>¶
　　　月出三章章四句¶
株林¶
　經㫖曰陳靈公委政於夏徴舒就之决事焉故國人¶
　作此詩以諷之也¶
胡為乎株林從夏南匪適株林從夏南(賦/也)¶
　株夏氏邑野外曰林即株野之外也南徴舒字也集¶
　傳曰君胡為乎株林乎曰從夏南耳然則非適株林¶
　也特以從夏南故耳¶
<pb:KR1c0036_WYG_014-10b>¶
○駕我乗馬説于株野乗我乗駒朝食于株(賦/也)¶
　此言從夏南之意馬馬之大者駒馬之小者既有乗¶
　馬又有乗駒可見車之非一乗矣但言乗駒而朝食¶
　則見其不欲以徒衆煩夏南耳¶
　　　株林二章章四句¶
　　　　左傳所載陳靈公通於夏&KR0078;之事不可謂無¶
　　　　但中間亦有失實者靈公之適夏南豈盡為¶
　　　　夏&KR0078;哉徴舒威權已重勢力已强故就之决¶
<pb:KR1c0036_WYG_014-11a>¶
　　　　事因朝食焉然言朝食則非夜聚也言乗馬¶
　　　　則非㣲行也當國柄臣豈肯顯然使其母與¶
　　　　其君淫於家哉然不能正身以威巨室則靈¶
　　　　公見弑之原蓋在此矣其事詳辯於春秋私¶
　　　　考宣公十年陳殺其大夫洩冶下¶
澤陂¶
　經㫖曰此亦男懐女之詩淫風也¶
彼澤之陂有蒲與荷(興/也)有美一人傷如之何寤寐無為¶
<pb:KR1c0036_WYG_014-11b>¶
涕泗滂沱(興/意)¶
　澤水所鍾也陂澤之障也蒲詳見王風揚之水字義¶
　無為無心於理他事也涕自目出者也泗自鼻出者¶
　也滂沱雨盛貎言其如雨也¶
○彼澤之陂有蒲與蕳(興/也)有美一人碩大且卷寤寐無¶
為中心悁悁(興/意)○(卷其/員反)¶
　蕳當作蓮卷言鬢髪之美其垂如拳也悁悁言其憂¶
　思如水流之㳙㳙不息也¶
<pb:KR1c0036_WYG_014-12a>¶
○彼澤之陂有蒲菡蓞(興/也)有美一人碩大且儼寤寐無¶
為輾轉伏枕(興/意)¶
　儼矜荘貎輾轉詳見闗雎字義伏枕卧而不寐伏於¶
　枕也○澤陂美人所居之地也蒲喻其容之柔弱荷¶
　蓮菡蓞喻其色之芳華也故以起興¶
　　　澤陂三章章六句¶
　　　　觀陳風所存諸詩可以見陳之先亡矣¶
　¶
<pb:KR1c0036_WYG_014-12b>¶
　¶
　¶
　¶
　¶
　¶
　¶
　¶
　詩說觧頥正釋卷十二¶


# -*- mode: mandoku-view -*-
#+TITLE: 詩說解頤
#+DATE: 2015-09-23 09:36:52
#+PROPERTY: JUAN 11
<pb:KR1c0036_WYG_011-1a>¶
欽定四庫全書¶
　詩説觧頥正釋卷九　　　　明　季本　撰¶
魏¶
　朱子曰魏國名本舜禹故都在禹貢冀州雷首之北¶
　析城之西南枕河曲北渉汾水其地陿隘而民貧俗¶
　儉蓋有聖賢之遺風焉周初以封同姓後為普獻公¶
　所滅而取其地今河中府觧州即其地也魏地入普¶
　久矣列於唐風之前猶邶鄘之於衛也篇中公行公¶
<pb:KR1c0036_WYG_011-1b>¶
　路公族皆普官疑實普詩又恐魏亦嘗有此官蓋不¶
　可考矣今按魏在汾水之曲故城南西並去大河二¶
　十餘里北至首陽山十餘里處河山之間季札歌魏¶
　而謂為明主此與春秋傳閔公元年卜偃辛廖占畢¶
　萬賞魏之辭意同蓋戰國時見魏稱王而附為誇大¶
　之言如後世追述符命云爾豈非邪説乎¶
葛屨¶
　經㫖曰此詩蓋為富而不好禮者發也¶
<pb:KR1c0036_WYG_011-2a>¶
糾糾葛屨可以履霜掺掺女手可以縫裳要之襋之好¶
人服之(賦/也)○(要與/□同)¶
　糾糾盤結貎掺掺與纎纎同小而嫩也要裳腰襋衣¶
　領好人富貴人也葛屨可以履霜女手可以縫裳言¶
　無不可也女手而曰掺掺女之小者也言雖小女可¶
　以縫裳而治要襋雖好人亦必服之此勤儉之俗美¶
　俗也¶
○好人提提宛然左辟佩其象揥維是褊心是以為刺¶
<pb:KR1c0036_WYG_011-2b>¶
(賦/也)○(辟與避同後凡/退避之辟放此)¶
　提提警惕貎宛委曲遜順貎辟避路也凡讓而避者¶
　必左象揥説見君子偕老言好人之心常提提然警¶
　惕惟恐召禍故與人之際宛然左辟常退譲以自全¶
　至於首之所飾者象揥而已初無金玉之美雖好人¶
　而服象揥可見其儉矣禮與其奢也寜儉儉美徳也¶
　但富而不好禮則知有已而不知有人終成自私自¶
　利耳故詩人以為褊心而刺之¶
<pb:KR1c0036_WYG_011-3a>¶
　　　葛屨二章一章六句一章五句¶
汾沮洳¶
　經㫖曰此美隱者之詩也¶
彼汾沮洳言采其莫彼其之子美無度美無度殊異乎¶
公路(賦/也)○(莫音/暮)¶
　汾水出太原府晉陽山西南入河蓋即自晉入魏也¶
　沮洳水浸下濕之地莫菜也似栁葉厚而長有毛刺¶
　可為&KR0245;采莫可以充食也無度非尺寸可量也公路¶
<pb:KR1c0036_WYG_011-3b>¶
　主君路車之官¶
○彼汾一方言采其桑彼其之子美如英美如英殊異¶
乎公行(賦/也)¶
　方彼一方也蓋隔水望見之稱采桑可以供蠶公行¶
　即公路以其主君兵車之行列則曰公行耳¶
○彼汾一曲言采其藚彼其之子美如玉美如玉殊異¶
乎公族(賦/也)¶
　一曲謂水曲流處藚葉似車前草一名水舄即今澤¶
<pb:KR1c0036_WYG_011-4a>¶
　舄也采藚可以為藥公族掌君之宗族者○賢人隱¶
　於汾水之間采莫采桑采藚足以自娛故見之者稱¶
　其美不可及而與在位者殊不同也公路公行公族¶
　皆晉之貴大夫¶
　　　汾沮洳三章章六句¶
園有桃¶
　經㫖曰賢人懐才而不得用有憂世之志焉故作此¶
　詩舊説謂憂其君國小而無政未為盡得詩意也¶
<pb:KR1c0036_WYG_011-4b>¶
園有桃其實之殽(興/也)心之憂矣我歌且謡不知我者謂¶
我士也驕彼人是哉子曰何其心之憂矣其誰知之其¶
誰知之蓋亦勿思(興/意)○(何其之其音箕後凡/以其為語辭者並同)¶
　果為核肉為殽果不言核而言殽猶禽不言雄而言¶
　牡也心之憂者具在我而人不用不能無不豫色之¶
　意也我賢者自謂歌者長言也本歌曲之緫名與謡¶
　相對則合曲為歌徒歌曰謡有感即歌如太山梁木¶
　之歌未必合樂則謡亦但當為歌而不已之名耳故¶
<pb:KR1c0036_WYG_011-5a>¶
　陳氏暘曰謡者歌聲之逺聞也士未仕之稱驕者以¶
　其輕世肆志而言彼人指當國之人也以當國者為¶
　是則同流合汚之類所以為不知我也¶
○園有棘其實之食(興/也)心之憂矣聊以行國不知我者¶
謂我士也罔極彼人是哉子曰何其心之憂矣其誰知¶
之其誰知之蓋亦勿思(興/意)¶
　棘小棗説見凱風行國謂出遊於國中也罔極亦有¶
　驕意○此詩二章言桃棘皆果之賤而有實則可以¶
<pb:KR1c0036_WYG_011-5b>¶
　為殽而食以興人有實徳而不見用此當國者無意¶
　於治所以憂世者不能不切於心也然有不可與人¶
　言者則亦歌游自肆而已不知我者則謂我乃士也¶
　而驕縱無極亦何為哉以其無志不以世道為憂故¶
　不思也思則必能知我耳此可見其憂世之心矣¶
　　　園有桃二章章十二句¶
陟岵¶
　經㫖曰孝子行役不忘其親而想像其念己之言也¶
<pb:KR1c0036_WYG_011-6a>¶
　集傳得之矣¶
陟彼岵兮瞻望父兮父曰嗟予子行役夙夜無已上慎¶
旃哉猶來無止(賦/也)¶
　山無草木曰岵上與尚同止獲也古以見獲為止¶
○陟彼屺兮瞻望母兮母曰嗟予季行役夙夜無寐上¶
慎旃哉猶來無棄(賦/也)¶
　山有草木曰屺季少子也婦人之情最憐少子無寐¶
　猶言醒睡棄謂棄屍於外¶
<pb:KR1c0036_WYG_011-6b>¶
○陟彼岡兮瞻望兄兮兄曰嗟予弟行役夙夜必偕上¶
慎旃哉猶來無死(賦/也)¶
　偕謂與同役者俱無失伍也○此詩想像父母及兄¶
　念己之言曰無已曰無寐曰必偕皆勸其子弟勤於¶
　王事則猶得歸而不至於死也亦可見其家人皆有¶
　為國之忠矣¶
　　　陟岵三章章六句¶
十畝之間¶
<pb:KR1c0036_WYG_011-7a>¶
　經㫖曰此里宅同居之友見世亂國危而相約歸田¶
　之詩也¶
十畝之間兮桑者閑閑兮行與子還兮(賦/也)¶
　十畝者兩其五畝之宅也古者一夫各受五畝之宅¶
　宅必依田以居子者指同仕之人蓋居亦同里者故¶
　合兩家之宅言之而為十畝也自漢儒以二畝半在¶
　田二畝半在邑為説而其義遂不可通矣辯見讀禮¶
　疑圖卷之一閑閑閑暇自得也¶
<pb:KR1c0036_WYG_011-7b>¶
○十畝之外兮桑者泄泄兮行與子逝兮(賦/也)¶
　十畝之外謂不但同仕者之兩家蓋併同井之八家¶
　而言也泄泄舒而不廹之貎此則又得與鄰里同樂¶
　矣¶
　　　十畝之間二章章三句¶
伐檀¶
　經㫖曰君子以無功素食為耻不敢怠其勤勵自强¶
　之志故詩人美之而作此詩也¶
<pb:KR1c0036_WYG_011-8a>¶
坎坎伐檀兮寘之河之干兮河水清且漣猗不稼不穡¶
胡取禾三百㕓兮不狩不獵胡瞻爾庭有縣貆兮(興/也)彼¶
君子兮不素餐兮(興/意)○(猗與兮同縣音懸後/凡懸掛之縣并同)¶
　坎坎伐檀聲檀木性堅可以為車者寘安置也漣風¶
　行水成文也種之曰稼斂之曰穡狩亦獵也張羅而¶
　守之曰狩㨗躐而取之曰獵縣縣於庭而暴之也貆¶
　貉類素空也餐吞食也無功而食謂之素餐¶
○坎坎伐輻兮寘之河之側兮河水清且直猗不稼不¶
<pb:KR1c0036_WYG_011-8b>¶
穡胡取禾三百億兮不狩不獵胡瞻爾庭有縣特兮(興/也)¶
彼君子兮不素食兮(興/意)¶
　輻在車輪中輳轂者老子所謂三十輻共一轂也亦¶
　伐檀為之直波文之直也億孔氏以為刈禾之把數¶
　也特豕特生之名¶
○坎坎伐輪兮寘之河之漘兮河水清且淪猗不稼不¶
穡胡取禾三百囷兮不狩不獵胡瞻爾庭有縣鶉兮(興/也)¶
彼君子兮不素飱兮(興/意)¶
<pb:KR1c0036_WYG_011-9a>¶
　輪車輪亦伐檀為之漘厓也郭璞云上平坦而下水¶
　深為漘淪者小風水成文轉如輪也囷圓倉也熟食¶
　曰飱○伐檀為車車至水澤腹堅然後可用然當河¶
　水方清未凍之時檀已先伐而寘於水次不以其未¶
　用而遂怠於伐也正以力必先勞而後可以得食耳¶
　如先稼穡然後得禾先狩獵然後得獸此皆治生之¶
　不可怠者也故以興君子之立徳立功其得食不虛¶
　蓋先有其具矣君子指學道者言¶
<pb:KR1c0036_WYG_011-9b>¶
　　　伐檀三章章九句¶
碩鼠¶
　經㫖曰民苦虐政不得已而欲歸仁故作此詩當此¶
　時賢者不能不辟地况於凡民乎其情亦可閔矣¶
碩鼠碩䑕無食我黍(比/也)三嵗貫女莫我肯顧逝将去女¶
適彼樂土樂土樂土爰得我所(賦/也)○(貫音慣/下章同)¶
　貫習也樂土有道之國而可安者也莫我顧謂初無¶
　念我之心也得我所謂得其所安也¶
<pb:KR1c0036_WYG_011-10a>¶
○碩䑕碩䑕無食我麥(比/也)三嵗貫女莫我肯徳逝将去¶
女適彼樂國樂國樂國爰得我直(賦/也)¶
　莫我徳謂不以恩徳加我也得我直謂可以直道而¶
　行也¶
○碩䑕碩䑕無食我苖(比/也)三嵗貫女莫我肯勞逝将去¶
女適彼樂郊樂郊樂郊誰之永號(賦/也)¶
　苖指嘉榖謂禾也不我勞謂不肯慰勞我也永號長¶
　呼也○慶源輔氏曰三嵗貫女則民之於上至矣莫¶
<pb:KR1c0036_WYG_011-10b>¶
　我肯顧則上之於民甚矣於是而决去焉非民之罪¶
　也¶
　　　碩䑕三章章八句¶
　¶
　¶
　¶
　¶
　詩說解頥正釋卷九¶


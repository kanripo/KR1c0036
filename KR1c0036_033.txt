# -*- mode: mandoku-view -*-
#+TITLE: 詩說解頤
#+DATE: 2015-09-23 09:36:52
#+PROPERTY: JUAN 33
<pb:KR1c0036_WYG_033-1a>¶
欽定四庫全書¶
　詩説觧頥字義卷一　　　　明　季本　撰¶
　　　字義¶
　　　　詩以温柔敦厚為教所重在於興群觀怨而¶
　　　　事父事君乃其實行之大者也理性情者於¶
　　　　此盡之於文義若在外而無所待焉然而鳥¶
　　　　獸草木之名聖人欲人多識豈為闘靡哉蓋¶
　　　　鳥獸草木各有自然之情因其名而求其情¶
<pb:KR1c0036_WYG_033-1b>¶
　　　　則萬物之所以同體者可以得之於我而有¶
　　　　感即通亦性情之助也故名物者通乎萬物¶
　　　　之情者也通則心體無礙文義豈真在外哉¶
周南¶
闗雎¶
(一/章)雎鳩爾雅以為王雎毛氏傳謂其摯而有别鄭氏箋¶
　云王雎之鳥情意深至然後有别諸家多以摯為猛¶
　摯之摯故郭璞以鶚釋之而曰鵰類許慎以鷢釋之¶
<pb:KR1c0036_WYG_033-2a>¶
　而曰似鷹陸璣以鷲釋之而曰如鴟歐陽氏則謂先¶
　儒辯雎鳩者甚衆惟毛公得之但后妃淑善之徳而¶
　以猛摯之物比之豈不戾哉是以猛摯不可言后妃¶
　矣故取其别不取其摯而於鄭氏所謂情意深至者¶
　亦不以為然焉惟朱子集傳則有取於鄭説非苟然¶
　者考之語録有云嘗見淮人説淮上有之状如鳩差¶
　小而長常是雌雄兩兩相隨不相失然亦不曽相近¶
　立處湏隔丈來地所謂摯而有别是也則集傳定為¶
<pb:KR1c0036_WYG_033-2b>¶
　状類鳬鷖之訓蓋亦察之審矣此豈可以語鵰鶚鷢¶
　鷲之鷙鳥哉蓋摶擊之義不可以興窈窕鳥雖有别¶
　其性悍不可以為闗闗惟以為鳬鷖之類而後與經¶
　文意合也華谷嚴氏惑於左傳雎鳩氏司馬之説而¶
　謂司馬為摶擊之官㫁乎復以雎鳩為鵰鶚之屬也¶
　求其説而不得則有鳥之鷙者不淫之觧殊不知古¶
　之司馬所主在於容民畜衆息争休兵豈以摶擊為¶
　能哉以摶擊而名官蓋末世覇功之見耳○河龍門¶
<pb:KR1c0036_WYG_033-3a>¶
　下之大河也太姒生於洽陽正在河西臨河之地故¶
　即雎鳩之在河洲者以起興蓋本其所生而言也集¶
　傳乃以北方河水之通名釋之必以河乃四瀆之一¶
　自西河南出而東大姒宫中之化當在岐周非大河¶
　所經故泛言之以為北方之水皆入於河可以通名¶
　也而不知詩人之意蓋有所指耳¶
(二/章)荇接余也根生水底莖如釵股上青下白葉紫赤圓¶
　徑寸餘浮在水面可為菹○輾轉反側孔氏以輾轉¶
<pb:KR1c0036_WYG_033-3b>¶
　為卧而不周反側為卧而不正鄭氏何人斯箋反側¶
　即輾轉也其訓猶未盡明集傳以為輾者轉之半轉¶
　者輾之周反者輾之過側者轉之留則精切矣¶
(三/章)琴七弦瑟二十五弦堂上恊歌之樂也鍾大鐘鼓晉¶
　鼓皆以起堂下之樂者也詳見廟制考義卷二廟樂¶
　考成鍾一作鐘蓋傳冩異耳許慎以金旁從童之鐘¶
　為樂噐從重之鍾為酒噐則過於分别矣殊不知古¶
　字通作鍾也¶
<pb:KR1c0036_WYG_033-4a>¶
葛覃¶
(一/章)施毛氏訓移䟽謂引蔓移去其根也蓋谷本水注溪¶
　之名書註云谷是兩山間流水之道則根在地而蔓¶
　延於谷中言其覆芘之逺也但施之訓移稍近於晦¶
　不若直作引蔓延及之義耳○中谷以谷中倒用蓋¶
　古人語皆然詩中如此者亦多如中逵中林中阿中¶
　沚中陵中原中田之類皆倒語也○黄鳥一名黄鸝¶
　一名黄鸎一名倉庚一名摶黍當葚熟時來在桑間¶
<pb:KR1c0036_WYG_033-4b>¶
(三/章)言本言語之言詩人多用之助語如言采言念薄言¶
　駕言之類亦以其見為實事而可言也毛鄭以言訓¶
　我爾雅亦然則於義無所取矣○師氏即公羊傳所¶
　謂傅母也孔氏昏禮䟽云婦人五十無子出而不復¶
　嫁能以婦道教人者為姆○汚煩撋之以去其汚猶¶
　治亂而曰亂也煩撋猶捼莏也○私衵服婦人近裏¶
　衣曰衵見左傳宣公九年¶
卷耳¶
<pb:KR1c0036_WYG_033-5a>¶
(一/章)卷耳爾雅以為苓耳郭璞云叢生如盤陸璣云葉青¶
　白色似胡荽白華細莖蔓生可煮為茹滑而少味四¶
　月中生子如婦人耳璫本草謂卷耳即今蒼耳則可¶
　用於麯蘖而不可以茹又非蔓生其説非也○周行¶
　經有三周行皆訓大道或以道徳言或以道路言此¶
　章寘彼周行與鹿鳴示我周行皆言道徳也大東行¶
　彼周行則道路也毛氏以周行為列位與左氏同則¶
　其説有不可通矣華谷嚴氏亦以周行為使臣在道¶
<pb:KR1c0036_WYG_033-5b>¶
　路而矜其䟦渉之勞庶幾近之但下章言崔嵬髙岡¶
　之不可徃者與大路之義不相恊耳¶
(二/章)罍酒噐尊彛之類罍則畫為雲雷之形而上有龜目¶
　其飾以金故謂之金罍與尊彛皆祭祀時用之彛則¶
　畫以雞鳥之形以盛秬鬯尊則畫以犧象之形以盛¶
　五齊而罍亦與尊同用彛罍通名為尊故陳氏祥道¶
　曰尊者彛為上罍為下又曰尊亦謂之彛彛亦謂之¶
　尊以為通名則罍固可通用於上下者也(闕/)　　古¶
<pb:KR1c0036_WYG_033-6a>¶
　用瓦其後貴者以金賤者以木以金者不必黄金凡¶
　五金中之可範者皆是也臧文仲謂大伐小取其所¶
　得以作彛噐銘其功烈則銘功之噐必不以瓦與木¶
　也而尊罍以金亦貴者之所宜用也若民間通用則¶
　或以瓦以木耳韓詩云天子以玉飾諸侯大夫皆以¶
　黄金飾士以梓此説未為非是云飾者飾之而已非¶
　言其質而以梓則其質矣但大夫而飾以金則與諸¶
　侯無别似或末世之&KR0427;禮耳然則文王之金罍其即¶
<pb:KR1c0036_WYG_033-6b>¶
　諸侯之酒噐歟其文或刻或畫皆無可考恐刻則但¶
　可施於木而不可施於瓦與金也故直以為畫焉其¶
　受或大或小各因所宜先儒謂罍實一石尊實五斗¶
　彛實三斗亦偏辭也金罍之外宜尚有大噐如今醸¶
　酒之缶也或曰缶容二石云酌金罍者自大噐而酌¶
　於金罍也酌兕觥者自金罍而酌於兕觥也行葦之¶
　四章曰酌以大斗孔氏曰勺五升徑六寸長三尺所¶
　謂大斗也此蓋從大噐中挹之於尊用此勺耳其在¶
<pb:KR1c0036_WYG_033-7a>¶
　尊中不當用如此之長匀也則酌於大噐者用大勺¶
　酌於金罍者用小勺亦各有攸宜焉¶
(三/章)兕野牛一角重千斤觥爵屬以兕角為觥也韓詩説¶
　云一升曰爵二升曰觚三升曰觶四升曰角五升曰¶
　散然宗廟之祭尊者獻以爵卑者獻以散尊者舉觶¶
　卑者舉角則爵貴而其餘為賤自觚以下其字從角¶
　古者必皆以角為之而或以玉或以碧或以象或以¶
　木則漸因時而異制焉凡以角為之者皆以兕角謂¶
<pb:KR1c0036_WYG_033-7b>¶
　之兕觥其受則觚以二升觶以三升角以四升散以¶
　五升各有差焉而皆謂之兕觥故兕觥不列於觚觶¶
　角散之中先儒論觥之所受或以為七升或以為五¶
　升則觚觶角散之外復設一觥将何為者邪今考古¶
　之為升者以十合合者前漢志所謂合龠為合也龠¶
　起於黄鍾之管中容千二百黍則合龠當容二千四¶
　百黍也戰國以後以千勺為合則加五倍非古法也¶
　古之升當今二合每爵受酒二合人亦能勝若至二¶
<pb:KR1c0036_WYG_033-8a>¶
　升則四合矣五升四升五升雖善飲者莫能當之况¶
　七升乎竊意韓詩之説未可據以為定論也或又以¶
　為兕二角善觸故先王制罰爵以兕角而謂周禮有¶
　罰觥之事及觥不敬者謂其皆取諸此則亦鑿矣故¶
　以觥罰之猶言取觶立飲也豈必專以兕觥為罸爵¶
　哉且文王之酌兕觥非為罰也觥之用兕為其性之¶
　剛也與童羖相反焉¶
芣苢¶
<pb:KR1c0036_WYG_033-8b>¶
(一/章)芣苢本草云令人有子蓋車前强隂益精故也陸璣¶
　以為其子治産難則王雪山謂婦人服之下血非可¶
　治産難者蓋辯陸説之為非矣若本草之説則必當¶
　時已騐之方耳¶
漢廣¶
(一/章)漢水源出陜西漢中府&KR0198;縣西嶓冡山隴西之地也¶
　始出曰漾水南合&KR0198;水東流為漢入湖廣鄖陽府界¶
　流經襄陽府東至漢陽府大别山入於江江水源出¶
<pb:KR1c0036_WYG_033-9a>¶
　四川成都府茂州岷山又謂之汶山西南流經灌縣¶
　又東北流經重慶夔州府界入湖廣荆州府歸州出¶
　峽東流過常徳府又北至武昌府合漢水於漢陽府¶
　之太别山東北至揚州入海武昌在江之東漢陽在¶
　江之西而漢水在漢陽之北江漢合流蓋在武昌漢¶
　陽之間武昌自漢唐以來為都㑹之地意江漢詩所¶
　謂江漢之滸四月詩所謂南國之紀者其治所或當¶
　在此歟¶
<pb:KR1c0036_WYG_033-9b>¶
(三/章)駒以之子于歸而欲秣之則亦可乗矣如株林所謂¶
　乗我乗駒不必拘於二嵗也故集傳曰駒馬之小者¶
　二嵗曰駒之説蓋本周禮庾人鄭氏註而毛氏傳此¶
　詩乃謂六尺以上曰馬五尺以上曰駒則以大小為¶
　差耳考之庾人馬八尺以上為龍七尺以上為騋六¶
　尺以上為馬龍騋非民間所能有則以六尺者為馬¶
　不為無據但以五尺者為駒近乎臆説既以大小論¶
　則不得不為之别也¶
<pb:KR1c0036_WYG_033-10a>¶
汝墳¶
(一/章)汝水源出南陽府汝州天息山東流逕汝寜府义鳯¶
　陽府穎州入淮汝在豫州之域其下流入淮則南為¶
　揚州北為徐州之域文主時汝墳蓋指豫州之域者¶
　歟¶
召南¶
鵲巢¶
(一/章)鳩拙鳩也小序誤以為鳲鳩而毛傳因之謂為秸鞠¶
<pb:KR1c0036_WYG_033-10b>¶
　即爾雅之鴶鵴也而諸家或以為布榖或以為戴勝¶
　皆鳲鳩之别名也歐陽氏則謂今之布榖戴勝與鳩¶
　絶異今人直謂之鳩其辯之審矣故鳩之拙者别一¶
　鳩耳不在左傳所謂鳲鳩雎鳩祝鳩爽鳩鶻鳩五鳩¶
　之内者也¶
采蘩¶
(一/章)蘩白蒿也香美可蒸祭祀則以豆薦蒿菹陸農師曰¶
　蒿青而髙蘩白而繁白蒿葉麤於青蒿白於衆蒿故¶
<pb:KR1c0036_WYG_033-11a>¶
　曰皤蒿可以為菹○沼池之曲者也沚小渚也爾雅¶
　曰水中可居曰洲小洲曰渚小渚曰沚小沚曰坻¶
(二/章)澗山夾水也¶
(三/章)被髲髢次第髪長短為之故周禮追師謂之次即今¶
　假髪非編髪為之之假髻也夫人從祭之首飾本用¶
　副而以被言於祭者蓋副必臨祭時所加而在宫治¶
　葅醢以實籩豆之時則服居常見君之髲也詳見君¶
　子偕老字義¶
<pb:KR1c0036_WYG_033-11b>¶
草蟲¶
(一/章)草蟲竒音青色好在茅草中作聲或以阜螽蝗屬而¶
　即螽斯非也詳見七月字義草蟲阜螽皆似蝗生於¶
　草間者曰草蟲生於陵阜者曰阜螽草蟲鳴阜螽躍¶
　而從之故阜螽謂之蠜草蟲謂之負蠜形色不同種¶
　類亦異故以阜草别之歐陽氏以異種相合合所不¶
　當合而詩人引以為戒則過矣蓋物類相從其性如¶
　此故集傳但以為感時物之變也¶
<pb:KR1c0036_WYG_033-12a>¶
采蘋¶
(三/章)宗室大宗之廟室也諸侯之庶子為别子别子為大¶
　夫則立宗此大宗之始祖也其主設於室中西南隅¶
　之奥正當南牖之下故曰牖下○齊與齋同其義為¶
　敬然亦根於齊一之齊本從覊反齊不齊而致其齊¶
　然後讀齊為齋則側皆反故齊為一而齋為敬也又¶
　有讀齊為粢盛之粢如小雅甫田所謂粢明者則精¶
　咨反各隨其義求之而已矣¶
<pb:KR1c0036_WYG_033-12b>¶
羔羊¶
(一/章)羔羊之皮者大夫以羔皮為裘故孔氏曰大夫之裘¶
　羔而已然毛氏謂小曰羔大曰羊並言之者分釋字¶
　義耳其實羊乃小大之通名羊之小者得稱羔羊也¶
　凡視朝之服用黒羔裘而以緇衣裼之上加朝服其¶
　服臣與君同但其别則君用純色而臣則飾以豹褎¶
　君之用純非不飾也色用純耳如隋虞世南凖禮圖¶
　裘以羔正黒者為之取同色繒以為領袖即用純之¶
<pb:KR1c0036_WYG_033-13a>¶
　制也既退朝則諸大夫適治事之館釋朝服而以緇¶
　衣聼政言緇衣則為羔裘矣館乃所直之廬亦公所¶
　也及自公所而退食於家人猶見其服此羔裘以歸¶
　故即所見而稱之非以此為在家燕居之服也若私¶
　家燕居之服則為狐貉之厚以居如毛氏所謂大夫¶
　狐蒼裘者而羔裘不宜䙝用矣詳見唐風羔裘字義¶
　○素絲者以素絲為線而合其縫也孔氏謂織素絲¶
　為組紃以英飾裘之縫中紃亦組之類素絲非線也¶
<pb:KR1c0036_WYG_033-13b>¶
　錢氏因之遂謂兩皮之縫不易合故織白絲為紃施¶
　之連屬兩皮因以為飾此説似有不通蓋凡為裘必¶
　合衆皮其横縫不在五紽之内者尚多豈能盡飾意¶
　必有裏以袷之若其外則毛深而縫不可見安得施¶
　紃邪織紃之説徒使人難曉耳○紽縫之别名也曹¶
　氏謂一裘之功必合衆裘而成故其縫殺不一其言¶
　亦不分曉蓋裘雖合衆皮而成其縮縫則惟有五故¶
　以五為數不論皮之多寡也¶
<pb:KR1c0036_WYG_033-14a>¶
摽有梅¶
(一/章)摽本蔈落之義梅蔈落然後見其失時也華谷嚴氏¶
　訓與邶栢舟寤辟有摽之摽同則非矣○梅木名似¶
　杏而酢¶
騶虞¶
(一/章)毛傳云豕牝曰豝本爾雅釋獸文觀駟鐵詩云奉時¶
　辰牡則将為乾豆之具用牝者非也鄭箋云豕生三¶
　曰豵亦本釋獸文觀七月詩云言私其豵獻豜于公¶
<pb:KR1c0036_WYG_033-14b>¶
　則豵本小獸之名以為豕生三者亦非也此詩先言¶
　豝後言豵亦必有差蓋葭叢髙而豝藏焉蓬叢低而¶
　豵藏焉則豝必大於豵以其體肥故謂之豝但大而¶
　有力或不及豜耳不然則田獵所射未必盡皆小獸¶
　而毛氏一嵗為豵之説鄭氏不得不異矣豵雖小獸¶
　亦豈必限以一嵗哉田獵得獸不論狼獐鹿豕雉兔¶
　而必以豕目豝豵則亦拘矣凡此類舊説多有附㑹¶
　但以經義推之可也發發矢也禮射每發四矢集傳¶
<pb:KR1c0036_WYG_033-15a>¶
　若謂發四矢而得獸者五則獸多於矢意其間必有¶
　疊中者故以中必疊雙明之殊不知古人之射不以¶
　多殺為能車攻詩所謂不失其馳大庖不盈者是其¶
　法也若以中必疊雙為能則亦可以合圍掩群矣豈¶
　仁人之心乎蓋五豝五豵非舉得獸之數毛傳所謂¶
　虞人翼五豝以待公之發者是已翼驅也驅獸多則¶
　中宻驅獸少則中䟽今以五獸而當四矢則射䟽難¶
　中明虞人之不欲多殺也君止一殺至大夫殺則止¶
<pb:KR1c0036_WYG_033-15b>¶
　佐車取田獲三品而已○騶虞毛氏以為義獸白虎¶
　獸文不食生物有至信之徳則應之此本無據蓋附¶
　㑹之説也而漢之夸封禪陳祥瑞如司馬相如東方¶
　朔者從而和之其後陸璣陸農師觧釋文義又祖而¶
　述之則若真有騶虞如毛氏所云者而不知其皆誣¶
　辭也縱使有之則野鳥為鸞之類豈可信其為真哉¶
　三代以前言靈物者但云麟鳯龜龍而騶虞不與焉¶
　則古無此獸可知矣歐陽氏曰漢世詩説四家毛最¶
<pb:KR1c0036_WYG_033-16a>¶
　後當毛詩未出之前説者不以騶虞為獸也文帝時¶
　賈誼新書以騶為文王囿名亦不經見又曰書言騶¶
　虞者多矣如七騶六騶蓋馬御而澤虞山虞則山澤¶
　之官月令季秋教田獵命僕及七騶咸駕周官山澤¶
　虞皆當田獵致禽獸則騶虞二官田獵之時乃其職¶
　事也今按騶虞為騶所御之虞人也獵以虞為主觀¶
　易有即鹿無虞之戒可知矣以周禮考之君乗田車¶
　則以射獸也虞人乗佐車即驅逆之車則以從左驅¶
<pb:KR1c0036_WYG_033-16b>¶
　獸而待射者也皆掌於田僕而御之者騶人也馭夫¶
　掌馭從車而趣馬掌駕説之頒以聼馭夫即其事也¶
　騶虞雖二官而虞人為騶所御則已當田獵驅獸之¶
　時主乎虞人而言矣詩人之意蓋謂茁壮葭蓬之中¶
　乃禽獸繁殖之所也一發四矢之間虞人僅翼五豝¶
　以待射不欲道人以多殺使其比而得獸真有若丘¶
　陵弗為之志非仁人而能若是乎故特詠其事以嘆¶
　美之而文王徳盛化行仁義成俗於此亦可見焉¶
<pb:KR1c0036_WYG_033-17a>¶
　¶
　¶
　¶
　¶
　¶
　¶
　¶
　¶
<pb:KR1c0036_WYG_033-17b>¶
　¶
　¶
　¶
　¶
　¶
　¶
　¶
　詩説解頥字義卷一¶

